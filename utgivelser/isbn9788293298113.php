<div id="utgivelse">
    <div class="booktitle-wrap">
        <img alt="Coverbilde for Norsk l&aelig;rarutdanning i etterkrigstida. Ei utvikling i spenning mellom tradisjon og fornying." src="img/cover-9788293298113-NLIE-425x600.jpg" style="
                            float:right;
                        " class="titlecover" height="150" width="118">
        <h2 class="booktitle">Norsk l&aelig;rarutdanning i etterkrigstida. Ei utvikling i spenning mellom tradisjon og fornying.</h2>
        <h3 class="authors">Per &Oslash;sterud, Sigmund Sunnan&aring; og &Aring;sulv Fr&oslash;ysnes</h3>
    </div>
    <ul class="bookmeta">
        <li><strong>ISBN: </strong>9788293298113</li>
        <li class="keywords"><strong>Emneord: </strong>l&aelig;rarutdanning, l&aelig;rerutdanning, grunnskole, undervisning, historie</li>
        <li><strong>Spr&aring;k: </strong>Norsk (bokm&aring;l/nynorsk)</li>
        <li><strong>Utgitt: </strong>2015</li>
        <li><strong>Forlag: </strong> ABM-media</li>
        <li><strong>Utgave: </strong>1. utgave</li>
        <li><strong>Ant sider: </strong>195</li>
        <li><strong>Pris: </strong>200,&ndash;</li>
    </ul>
    <h3>Sammendrag</h3>
	<p>Dei tre forfattarane har særleg lagt vekt på å fortelje om utviklinga av ny 3‐årig lærarutdanning for grunnskolen frå 1960‐og 1970‐åra, då dei var aktivt med i utforminga av lærarutdanninga. Ved sida av ei kort framstilling av lærarutdanninga i etterkrigstida, er det skissert utdanningspolitiske utviklingstrekk fram til dagens situasjon. Nokre trekk ved skole og lærarutdanning før denne utviklingsperioden er omtalt i kapittel 1 (1940‐ 1970) og i vedlegg 2 (1739‐1940). </p>
	<p>Det meste av innhaldet i boka er sentrert om 1960‐ og 1970‐åra med grotid, forsøksverksemd og reformer i lærarutdanninga. Det er eigne kapittel om Lærarutdanningsrådets rolle og funksjon i 1960‐åra og om arbeid og oppgåver for rådet i 1970‐åra. </p>
	<p>Det er gjort greie for arbeidet med å få vedtatt ny lov om lærarutdanning i 1973 og om iverksetting av lova med føresegner. Utviklinga av nye planar for dei ulike lærarutdanningane i 1970 åra på grunnlag av tilrådingar frå Studieplan‐ og reglementsutvalet for pedagogiske høgskolar har fått brei omtale. </p>
	<p>Østerud og Sunnanå har fortalt om reformarbeid ved dei to høgskolane dei arbeidde ved (Hamar og Stavanger). I vedlegg 1 har dei tre forfattarane fortalt om eigen bakgrunn og erfaringar som elev, student, lærar og leiar.</p>
	<p>I dei siste kapitla i boka er det skissert utviklingstrekk frå 1990‐åra til i dag med vekt på korleis lærarrollen i grunnskolen har utvikla seg i tråd med endringar i skole og lærarutdanning. Studieplanen for allmennlærarutdanninga frå 1980 galdt til 1992 då utdanninga vart 4‐årig og det vart mange endringar i løpet av 1990‐åra. I den dagsaktuelle situasjonen arbeider Ludvigsen‐utvalet med innhaldet i grunnopplæringa sett i forhold til krav i eit framtidig samfunns‐ og arbeidsliv. Følgjegruppa for grunnskolelærarutdanninga har lagt fram årlege rapportar om utviklinga i lærarutdanninga frå 2010 til våren 2015.</p>
	<p>I det siste kapitlet er det gitt eit kort oversyn over lærarbehov i eit grisgrendt land som Norge, innhaldet i grunnskolelærarutdanninga og behovet for å rekruttere lærarar i åra framover. Politiseringa av innhaldet i grunnskolelærarutdanninga er gitt brei omtale.</p>
	<p>Forfattarane stiller seg spørjande til at det i dag synest vere brei politisk semje om seinare års viktige prinsipielle endringar for grunnskolelærarutdanninga. Dette gjeld karakterkrav for opptak, todelt utdanning, utvida utdanningstid til fem år og ikkje minst endringa med større vekt på det som er kalla sentrale skolefag som alle er teorifag, med dei konsekvensar dette har fått for både grunnskole og grunnskolelærarutdanninga.</p>
	<p>Formålet med boka er å bidra til auka innsikt i spørsmål om lærarutdanning. Dei siste kapitla kan ein sjå på som innlegg i dagens skole‐ og lærarutdanningsdebatt. Målgruppe er folk som er interesserte i skole‐ og lærarutdanningsspørsmål.</p>
	<p>Kan vi lære noko av historia? Spørsmålet har ikkje noko enkelt eller eintydig svar. Forfattarane meiner det er viktig at dei som arbeider med eit saksfelt, nyttar kunnskap om utviklinga og kva som er gjort tidlegare.</p>
	<p>Boka er å få kjøpt i bokhandelen eller direkte frå forlaget ABM‐media as. E‐post: post@abm‐media.no. Boka er på 195 sider. Prisen er kr. 200 + porto.</p>
    <h3>Om forfatterne</h3>
    <h4>Per &Oslash;sterud</h4>
    <p>Per er aktiv pensjonist ved seniorsenteret ved H&oslash;gskolen i Oslo og Akershus. Han har erfaring b&aring;de som l&aelig;rer, rektor og utreder. Han var blant annet rektor ved sagene L&aelig;rerskole og den sammensl&aring;tte Oslo og Sagene L&aelig;rerskole.</p>
    <h4>&Aring;sulv Fr&oslash;ysnes</h4>
    <p>&Aring;sulv var h&oslash;gskoledirekt&oslash;r ved H&oslash;gskolen i Oslo i 17 &aring;r fram til 2011 da han gikk av med pensjon. F&oslash;r det jobbet han i over 20 &aring;r som b&aring;de saksbehandler, byr&aring;sjef for l&aelig;rerutdanning og underdirekt&oslash;r i H&oslash;gskoleseksjonen i det som den gangen het Kyrkje- og undervisningsdepartementet</p>
<h4>Sigmund Sunnan&aring;</h4>
<p>Sigmund er utdanna l&aelig;rar. Han har arbeidd i folke- og framhaldsskole, som lektor ved Stord l&aelig;rarskole, har vore dagleg leiar av sekretariatet til L&aelig;rarutdanningsr&aring;det, rektor ved Stavanger l&aelig;rarh&oslash;gskole og skoledirekt&oslash;r og utdanningsdirekt&oslash;r i Rogaland. Han var sekret&aelig;r for Studieplan og reglementsutvalet for pedagogiske h&oslash;gskolar og formann i L&aelig;rarutdanningsr&aring;det. Han har vore leiar og medlem i ei rekkje offentlege komitear og utval. I tidsskrifta Pedagogen og Bedre skole har han hatt redakt&oslash;ransvaret for spesialnummer. Dei siste &aring;ra har han vore redakt&oslash;r av Skolehistorisk &aring;rbok for Rogaland. Han har arbeidsplass ved Universitetet i Stavanger.</p>
    <h3>Omslag</h3>
    <img alt="Coverbilde for Formidling for framtida: tanker om arkiv" src="img/cover-9788293298113-NLIE-425x600.jpg" class="fullsizecover" height="600" width="473">
</div>
